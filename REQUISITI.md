# Requisiti Comitato tecnico di QGIS.it

Il **Comitato tecnico** di QGIS.it è un organo decisionale della comunità italiana, 
incaricata di prendere le decisioni operative che riguardano direttamente il 
progetto QGIS in ambito nazionale.

Il **Comitato tecnico** di QGIS è un organo completamente **trasparente** e
**meritocratico**: le persone che lo formano non vengono votate, ma ne diventano 
membri in base alla loro comprovata e **attiva** partecipazione a QGIS.

Questi i requisiti:

* *committer* (core o pull request) di QGIS (codice, documentazione, sito) 
  nell'ultimo anno (apporto significativo)
* *Grant Proposal* di QGIS con successo negli ultimi 2 anni
* traduzione di QGIS (apporto significativo)
* scrittura plugin pubblici (esclusi plugin personali, ovvero connessione a servizi
  *in house* e simili forme di autopromozione)
* organizzazione attiva di eventi come QGIS Day, SummerCamp
* installazione, mantenimento e gestione di infrastrutture essenziali
* appartenenza agli organismi internazionali di QGIS.org.

Chiunque abbia i requisiti può decidere di entrare a far parte della comunità 
tecnica di QGIS e partecipare cosi alla governance e ai processi decisionali 
della comunità italiana di QGIS.

Il semplice apporto economico *non* costituisce un titolo sufficiente per 
l'appartenenza al Comitato.

I requisiti hanno una *scadenza* annuale; per continuare a
far parte della comunità tecnica, è necessario un apporto **continuo** nel 
tempo al progetto QGIS.

I casi dubbi verranno discussi dal Comitato esistente.

Il **Comitato tecnico** è l'organo preposto alle seguenti decisioni:

* elezione (ogni 2 anni) del rappresentante locale di QGIS Italia
* vaglio delle domande di certificazione
* investimento delle risorse raccolte dalla comunità italiana
* deleghe a presenze in convegni/assemblee/incontri
* nomina dei comitati organizzativi per eventi

e quant'altro si ritenga opportuno per promuoivere lo sviluppo di QGIS, con 
particolare riferimento all'ambito italiano.
